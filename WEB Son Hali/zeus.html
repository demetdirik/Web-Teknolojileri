<html>
<body>
<title>Zeus Mağarası</title>
<head>
<br>
<h1>Zeus Mağarası</h1>
Zeus Mağarası, yaz turizminin en gözde destinasyonlarından olan Aydın'a bağlı Kuşadası'nda yer almaktadır.
 Aydın - Kuşadası'nda bulunan Zeus Mağarası, Dilek Yarımadası'nın girişinde olup Büyük Menderes Deltası Milli 
 Parkı gibi el değmemiş bir güzelliğe sahip.
 Mitolojik öykülere bile konu olan Zeus Mağarası, Kuşadası'nda keşif yapanların son durağı durumundadır.
Çünkü yorgunluklarını Zeus Mağarası'nın serin sularında yüzerek atmak paha biçilemez bir güzellik.
 Mağaraya ilk girildiğinde Zeus'un yüzünü görür gibi olursunuz. Denizden gelen tuzlu suyun ve dağdan gelen tatlı
suyun karışımıyla maden suyu oluşmuştur. Bu mitolojik mağaranın bir de hikayesi vardır.

Mitolojideki hikayesine göre de; Tanrı Zeus kardeşi olan denizler tanrısı Poseidon'u kızdırdığında bu mağaraya 
gelip kardeşinin sakinleşmesini beklermiş. İşte bu mitolojik mağara kış aylarında yöredeki gençleri, yaz aylarında
ise turistleri ağırlamaktadır.

</head>
</body>
</html>